---
layout: post
title:  "Pot na Islandijo"
date:   2016-10-22 14:12:13 +0200
categories: jekyll update
---
## Nedelja, točno opoldne gremo na Langjökull. Dooolg ledenik, v prevodu. Z Asmo (Katar) sva bili dežurni za kuharijo. Zajtrki niso problem, znosiš na mizo, kar imaš, in je bilo več ali manj to to.

Je to že ta podhladitev, o kateri nam je v dolini govorila Felicity?! Ena mala panika, vam povem, ob treh zjutraj. Predstavljajte si, da je zelo mrzlo, vidljivost zelo slaba, temna noč … Malo sem se vrtela okoli, ampak potem na srečo hitro našla cilj.

Tam gor mi je postalo jasno, zakaj raziskovalci in raziskovalke na takšnih ekspedicijah in v takšnih razmerah napnejo vrvi med različnimi točkami, kot sem prej gledala le v filmih, ker se res hitro lahko zmedeš ali izgubiš, zatavaš malo v drugo smer, niti ni nujno, da si daleč od šotora, ničesar več ne najdeš in pri teh temperaturah nimaš šans. Vse to je bila odlična šola, spomni te, da je nujno biti zelo zelo previdna.

<img src="http://metinalista.si/wp-content/uploads/first-morning-on-the-glacier.jpg?x42532" />

Glede temperatur v šotoru, ni, da bi se človek do nagega slekel. Ko se pogovarjaš, se razleza tista meglica iz ustec. Razen, če postaviš gorilnik v spalni del, vse ostalo zapreš, potem pa je žurka. Zna priti do 20C. No, pri nas se to ni zgodilo, ves čas je bilo treba nekaj štediti z gorivom, že tako smo bile menda preveč potratne in zadnji dan skoraj ostale brez vode in hrane. Ker smo prej preveč kurile v šotoru.

<img src="/images/briski_islandija.png" />